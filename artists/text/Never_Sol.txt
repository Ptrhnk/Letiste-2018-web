Silný vztah k písničkářství, spletité akordické postupy, syntetizéry a hlas jsou základními kameny hudby
Never Sol. Po úspěšném vydání debutového alba Under Quiet následovala reedice alba u prestižního
německého labelu Denovali, který otevřel Never Sol cestu do Evropy. Sára Vondrášková alias Never Sol
reprezentovala Českou republiku například na měsíčním workshopu Red Bull Music Academy v Tokiu,
složila hudbu pro dvě úspěšná divadení představení Jany Burkiewiczové, byla součástí elektroakustického
projektu Tomáše Dvořáka Floex. Pravidelně vystupuje v Čechách i v zahraničí, v lednu 2018 vystoupila na
nejznámějším mezinárodním show-case festivalu EuroSonic v Groningenu a momentálně nahrává nové
album, které spatří světlo světa na podzim 2018. Never Sol vystupuje sólově i s kapelou, má za sebou
multimediální show, či úspěšný koncert v doprovodu 10ti členného filharmonického orchestru v Praze.
