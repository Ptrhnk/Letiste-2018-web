Gerald Clark je jeden z nejuznávanějších jihoafrických muzikantů, jež je proslaven
kombinací svých vlastních skladeb s vyprávěním humorných příběhů o jejich vzniku. Je
jedním z top jihoafrických muzikantů – zpěvákem a skladatalem, v jehož bluesovém hlase
a textech najdete pravdu. Není to jen jeden z dalších zpěváků/skladatelů nebo bluesových
hudebníků. Svým originálním projevem, neskutečnou vášní k hudbě a smyslu pro humor
nikdy nezklame. Je to dobrodruh – to je jeho inspirace. Cestoval a hrál ve více než 14
zemích a dobrodružství hledá na každém kroku. Vášeň získaná z vln a surfování či z poutí
na koni skrz Afriku je vášeň jeho hudby.
Clark nahrál 5 úspěšných alb, z nichž jedno, Sweepslag, bylo nominované na cenu
Jiho-africké Music Award (SAMA). Black Water, jeho druhé album, přineslo velký
mezinárodní ohlas a klip stejnojmenné písně byl nominován na cenu MTV (Europe
Animation Award). Některé z jeho písní se objevily v reklamách, televizích a největších
rádiích Jižní Afriky. Roku 2016 byl nominován na nejlepší sólo projev na jednom z
největších festivalů, die Woordfees a čelil tak srovnávání s Yvonne Chaka Chaka, další
opravdovou jihoafrickou legendou!
Gerald pracoval s těmi nejlepšími muzikanty v průběhu jeho kariéry. Měl tu čest
spolupracovat na jeho posledním albu, Afrocoustic, s členy skupiny Johnnyho Clegga a
Freshly Ground, legendárními muzikanty s ohromnými úspěchy v zahraničí. Barry van
Zyl, Annie Lenox, Carlos Santana a Robert Plant se podíleli na vzniku tohoto alba.
Gerald Clark má za sebou dvě velice úspěšné tour v bezmála 40 městech České republiky,
dále Velké Británii, Holansku, Francii, Španělsku a Belgii. Od června tohoto roku se
stěhuje do České republiky, kde je již domluvené třetí tour ke konci roku 2018.
