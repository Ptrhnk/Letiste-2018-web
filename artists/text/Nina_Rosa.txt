Pražské trio založené zpěvačkou a houslistkou Ninou Marinovou. Po kratších i delších cestách se Nina vrátila do Prahy, kde spolu s muzikanty, které obdivovala, založila kapelu a pojmenovala ji po svém největším fanouškovi – svojí babičce. Přes krátkou existenci má kapela již za sebou koncerty a festivaly v Čechách, na Slovensku a v Rakousku,  živé vysílání Českého rozhlasu v rámci Pražského jara, vydání dvou singlů a nominaci na Objev roku v Radio_Head Awards. Láska k hudbě a cestování je citelná v písních, které jsou rozmanité stylem i jazykem, v němž jsou zpívané. Žánrově je kapela ovlivněna jazzem, swingem, reggae a folkem. #world #swing #reggae
